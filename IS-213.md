# IS-213 Åpen kildekode programvare
# Inngår i studieprogram
IT og informasjonssystemer, bachelorprogram
# Anbefalte forkunnskaper
IS-105 eller tilsvarende
# Innhold

Emnet er en fordypning i systemadministrasjon og systemutvikling basert på fri og åpen kildekode programvare med praktisk arbeid basert på distribusjoner av Linux operativsystem.

Emnet er hovedsakelig praktisk og er rettet mot utviklingsmetoder med fri og åpen kildekode programvare. Temaer relatert til versjonskontrollverktøy, systemutviklingsmetodikk, systemutviklingsverktøy og diverse roller for involvering i fri og åpen kildekode programvare prosjekter vil bli tatt opp.

# Læringsutbytte
Etter fullført emne skal studentene kunne:
* kjenne til historikk, lisenser, filosofi og politikk omkring begrepet "åpen kildekode programvare"
* kjenne til de mest kjente distribusjoner av åpenkildekodeprogramvare operativsystemer
* kunne konfigurere og sette opp systemer på tilgjengelige systemarkitekturer
* kunne planlegge og konfigurere et datanettverk ved hjelp av systemer
* kunne planlegge, starte opp og administrere et utviklingsprosjekt av åpen kildekodeprogramvare
# Arbeidsformer og arbeidsomfang
Organisert undervisning i form av 3 timer samling med lærer tilstede, 2 timer gruppearbeid og 4 timer lab per uke. Studentene løser oppgaver i grupper.

Normert arbeidsbelastning for 7,5 sp er 10 timers innsats per uke.

# Studentevaluering
Studieprogramleder i samråd med studenttillitsvalgt fastsetter evalueringsform og om emnene skal ha midtveis- eller sluttevaluering, jf. kvalitetssystemet kapittel 4.1. Informasjon om evalueringsform for emnet publiseres i Canvas.
# Vilkår for å gå opp til eksamen
Godkjente svar på flere laboppgaver. Nærmere informasjon om vilkår for å gå opp til eksamen vil bli publisert i innholdsadministrasjonssystemet.
# Eksamen
Mappeevaluering
# Tilbys som enkeltemne
Ja, med forbehold om mulighet og kapasitet.
# Studiepoengreduksjon
IS-206-1 med 7.5 studiepoeng.
