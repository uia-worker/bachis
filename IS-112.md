# IS-112 Tjenestedesign og forretningsmodeller 
# Antall studiepoeng 
7,5 ECTS – startsemester 2. semester – varighet 1 semester – undervisningssted Kristiansand
# Studieprogram
Emnet inngås i bachelor studieprogrammet IT og Informasjonssystemer. Emnet kan inngå i lærerutdanning. Det kan også tas som enkeltemne f eks med studenter fra Handelshøyskolen, 1-årig studie og andre fakulteter.
# Undervisningsspråk
Det undervises på Engelsk.
# Forkunnskapskrav
Det er ingen spesielle forkunnskapskrav. 
# Anbefalte forkunnskaper
Det er ingen spesielle anbefalte forkunnskapskrav. 
# Læringsutbytte
Kurset skal gi studentene en plattform for planlegging av digitale prosjekter og virksomhets/forretningsutvikling. Etter avsluttet kurs skal studentene:
* Bli kjent med forretningsmodeller for verdi nettverk, og hvordan disse kan iverksettes som nye digitale forretningskonsepter eller prosessinnovasjoner.
* Være kjent med og i stand til å anvende metoder for tjenestedesign og utvikling relatert til Service Design Thinking/Doing-metoden
* Utfør for-prosjekter for digital tjenesteinnovasjon, med involvering av brukere
* Være kjent med noen sentrale modeller for innovasjon og virksomhets/forretningsutvikling
# Innhold
Kurset består av følgende moduler/underemner:
1. Hovedmodul (Overordnet, på tvers av underemner/moduler): 
Design Thinking - metodikken. 
Om å velge et felt for case-studie. 
Metode-verktøykasse (maler). 
Denne modulen understøtter hele kurset. Den inneholder oppgaver, maler og andre ressurser studentene trenger for levering av oppgaver underveis, og for den endelige rapporten (eksamen). Du bør alltid konsultere denne modulen, på alle leveringspunkter (oppdrag).
Ytterligere lesestoff finnes i læreboken (Stickdorn, Hormess, Lawrence, & Schneider, 2018) på disse sidene:
Om Design Thinking: side 18-33 (kapittel 2)
Prototyping: side 230-267 (kapittel 7)
2. Innovasjonsteori og praksis:
Disruptive innovation 
Blue Ocean Strategy
Denne modulen inneholder gjennomgang av noen sentrale teorier og modeller for forretningside-utvikling, og eksempler på hvordan disse brukes i praksis.
3. Digital Service Design (nyskaping) og Redesign (fornying/forbedring):
Om å bruke Design Thinking - metoder
Denne modulen omhandler praktisk bruk av Design Thinking - metoder. Modulen dekker «Discovery»- (undersøkelse) og «Define»- fasen (analyse og ideutvikling) i casestudiet ditt.
Mer om verktøy og metoder som brukes i Discovery- og Define-fasen finner du i læreboken:
Brukerbehov-undersøkelse - side 38-43
Bruker/Kundereisekartlegging - side 44-53
Service Blueprint (tjenestekartlegging) - side 54-56
Kartlegging av interessenter, interesser og økosystemer - side 58-64
Tjeneste-prototyper, forhåndsprøving av tjenester - side 65-75
Business Model Canvas - side 76-79
4. Planlegging og oppskalering av innovasjoner:
LEAN start-up metoder
Om å beskytte dine ideer
I denne modulen gjennomgår vi hvordan du «pakker inn» ditt case-studie i en rapport, med en plan for økonomi (finansiering) og vekst (forretningsutvikling), sammenfatning av brukerhistorier og wireframes, og andre elementer som naturlig inngår i en plan for digitalisering og virksomhets/forretningsutvikling.
* Undervisnings- og læringsformer
Undervisnings og læringsformer består av:
Samlinger med forelesninger eller workshops
Gruppearbeid og - innleveringer
Gruppepresentasjoner
* Vilkår for å gå opp til eksamen
Vilkår for å gå opp til eksamen er leverte og godkjente gruppeoppgaver og presentasjoner
* Eksamen
Eksamensformen er gruppeinnlevering til mappe, av endelig rapport (Frister og krav til rapporten fremgår av fagets rom i Canvas). Karaktergivningen på gruppeeksamen er felles for hele gruppen (bokstavkarakterer).
* Studentevaluering
Studieprogramleder fastsetter i samråd med studenttillitsvalgt evalueringsform og om emnene skal ha midtveis- eller sluttevaluering i tråd med kvalitetssystemet kapittel 4.1.
* Tilbys som enkeltemne
Ja, hvis ledig plass.
* Åpent for privatister
Ja
* Vurderingsordning for privatister
Dersom emnet er åpent for privatister, og det er noen former for obligatorisk frammøte, vilkår for å gå opp til eksamen, eller lignende, bør det være en egen (lenger/mer omfattende) eksamen for privatister.
* Studiepoengreduksjoner
Nei
* Ansvarlig fakultet
Samfunnsvitenskapelig fakultet
Pensum/tekstbok:
Stickdorn, M., Hormess, M., Lawrence, A., & Schneider, J. (2018). This Is Service Design Doing - Applying Service Design Thinking in the Real World: O'Reilly.
