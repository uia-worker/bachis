# Emnekode og emnenavn
IS-307 Praksisprosjekt

# Antall studiepoeng – startsemester – varighet – undervisningssted
7.5 - Vår - 1 semester - Kristiansand

# Studieprogram
IT og informasjonssystemer, bachelorprogram
Enkeltemner

# Forkunnskapskrav
Ingen

# Anbefalte forkunnskaper
Studenter må ha bestått 90 studiepoeng. I spesielle tilfeller kan studenter med færre avlagte studiepoeng ta emnet etter avtale med Institutt for Informasjonssystemer. Forøvrig vurderes studentens individuelle kompetanse basert på vertsorganisasjonens behov og spesifikke krav til kompetanse for å kunne løse spesielle oppgaver, og i henhold til inngått avtale mellom organisasjonen og Institutt for Informasjonssystemer.

# Læringsutbytte
Etter fullført emne (prosjekt i en organisasjon) vil studenten:
* ha oppnådd praktiske ferdigheter og erfaringer innen innovasjon med IT, IT-drift og/eller systemutvikling
* ha fått en bred forståelse for hva som forventes av kunnskaper og praktiske ferdigheter i en jobbsituasjon

# Innhold
Formålet er å gi studenten innsikt i og forståelse for en konkret organisasjons behov og prosesser knyttet til et IT-relatert prosjekt. Aktuelle prosjekter er gjerne knyttet til innovasjon med IKT, systemutvikling eller anskaffelse, drift og vedlikehold av ulike typer IT- og informasjonssystemer. Prosjektene kan gjennomføres i organisasjoner i offentlig eller privat sektor. Det er mulig å gjennomføre prosjekter i frivillig sektor.

Gjennom å arbeide i lengre tid med en konkret oppgave i en organisasjon, skal studenten få innblikk i praktisk problemløsning i en jobbsituasjon.

Innholdet i emnet bestemmes av organisasjonens behov og i henhold til inngått avtale mellom organisasjonen og Institutt for informasjonssystemer. Prosjektets innhold skal være faglig relevant for spesialiseringsretningene på bachelorstudiet i IT og informasjonssystemer. Eksempler på aktuelle oppgaver kan være
* ulike aktiviteter innen innovasjon og systemutvikling inklusive utarbeidelse av forretningsplan
* business case
* utarbeiding av kravspesifikasjon
* analyse og design
* programmeringsoppgaver
* installasjon, drift og vedlikehold av systemer, databaser, nettverk og lignende

# Undervisnings- og læringsformer
Det legges opp til at studenten er utplassert i en organisasjon 1 dag i uken gjennom hele semesteret. Prosjektene er individuelle. I spesielle tilfeller - hvis prosjektet tillater dette - kan 2 studenter jobbe sammen. Dette må avklares med emneansvarlig på forhånd, og vil kreve et større omfang på prosjektet.

Institutt for Informasjonssystemer garanterer ikke praksisplass. Studentene er selv ansvarlig for å finne en organisasjon å jobbe i og utarbeide en kontrakt mellom oppdragsgiver, studenten selv og Institutt for Informasjonssystemer. Et mal for kontrakt vil være tilgjengelig gjennom UiAs publikasjonskanaler. Hvis Institutt for Informasjonssystemer får forespørsel fra bedrifter om aktuelle kandidater, vil dette bli formidlet gjennom aktuelle kanaler. Det er viktig å se etter praksisplass i god tid før oppstarten av kurset (helst 1-2 måneder i forveien).

Det er begrenset organisert undervisning i emnet. Det vil arrangeres 4-5 obligatoriske samlinger med hovedvekt på utveksling av erfaringer mellom studentene, samt det vil bli tilbudt individuell veiledning. I den siste samlingen presenterer studentene sine prosjekter for oppdragsgivere og andre interesserte.

Normert arbeidsbelastning for 7.5 studiepoeng er 10 timer per uke.

# Vilkår for å gå opp til eksamen
Inngått avtale mellom bedrift og institutt for informasjonssystemer. Obligatoriske innleveringer som inkluderer ukentlig prosjektdagbok (blogg) og deltagelse i obligatoriske veiledningssamlinger. Obligatoriske presentasjoner.

# Eksamen
Prosjektrapport.

# Studentevaluering
Studieprogramleder i samråd med studenttillitsvalgt fastsetter evalueringsform og om emnene skal ha midtveis- eller sluttevaluering, jf. kvalitetssystemet kapittel 4.1. Informasjon om evalueringsform for emnet publiseres i Canvas.

# Tilbys som enkeltemne
Ja

# Åpent for privatister
Nei

# Vurderingsordning for privatister
Ikke aktuelt

# Studiepoengreduksjon
IS-302-1 med 7.5 studiepoeng.

# Ansvarlig fakultet
Fakultet for samfunnsvitenskap
