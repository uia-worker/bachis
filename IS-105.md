# Emnekode og emnenavn
IS-105 Datakommunikasjon og operativsystem

# Studieprogram
IT og informasjonssystemer, bachelorprogram
IT og informasjonssystemer, årsstudium

#Forkunnskapskrav

#Anbefalte forkunnskaper
Undervisningen bygger på IS-100.

# Læringsutbytte
Etter fullført emne skal studentene kunne:
* kjenne til hvordan informasjon er representert i en datamaskin
* kjenne til grunnleggende begreper om operativsystem
* kjenne til sikkerhetsmessige utfordringer med operativsystemer og datakommunikasjon
* gjenskape og lage programmer basert på forståelse av grunnleggende prinsipper i operativsystem og datakommunikasjon
* forklare protokoller for datakommunikasjon og hvordan ulike kommunikasjonslag samarbeider i en kommunikasjonsprosess
* vise til forskjeller mellom proprietære og fri programvareoperativsystemer
* forklare muligheter utvikling av kommunikasjonsteknologi gir for virksomheter
* kjenne til Internetts betydning for samfunnet

# Innhold
Temaer i dette faget omfatter:
* Digital abstraksjon
* Programmer og prosesser i operativsystemmiljøet
* Prinsipper for kompilering og utførelse av dataprogrammer illustrert med aktuelle programmeringsspråk
* Datakommunikasjon, - høyere lags protokoller, internettprotokollene (IP, UDP og TCP)
* Sikkerhet i operativsystemer og datakommunikasjon

# Undervisnings- og læringsformer
Arbeidsform er team-basert læring. 
Funksjoner i webapplikasjonen Canvas, blir anvendt for å stimulere både individuell og team-basert læring. 
Det er obligatorisk oppmøte opp til 6 timer i uken, som inkluderer felles samlinger og teamarbeid.
Forventet arbeidsomfang er 13 timer per uke.

# Studentevaluering
Studieprogramleder i samråd med studenttillitsvalgt fastsetter evalueringsform og om emnene skal ha midtveis- eller sluttevaluering, jf. kvalitetssystemet kapittel 4.1. Informasjon om evalueringsform for emnet publiseres i Canvas.
Vilkår for å gå opp til eksamen
Innleveringer og obligatoriske lab-oppgaver må være godkjent som bestått.

# Vilkår til å gå opp til eksamen
Flere mellominnleveringer må være godkjent for at den endelige mappen kan godkjennes. 

# Eksamen
Mappeevaluering.
Tilbys som enkeltemne
Ja
Studiepoengreduksjon
IS-3880-1 med 6 studiepoeng.
IS-2500-1 med 10 studiepoeng.
IS-2500-2 med 10 studiepoeng.
