# Emnekode og emnenavn
IS-302 Praksisprosjekt

# Antall studiepoeng – startsemester – varighet – undervisningssted
10 - Høst - 1 semester - Kristiansand

# Studieprogram
* IT og informasjonssystemer, bachelorprogram
* Enkeltemner

# Undervisningsspråk
Norsk

# Forkunnskapskrav
Ingen

# Anbefalte forkunnskaper
Studenter må ha bestått 90 studiepoeng. I spesielle tilfeller kan studenter med færre avlagte studiepoeng ta emnet etter avtale med Institutt for informasjonssystemer. Forøvrig vurderes studentens individuelle kompetanse basert på vertsorganisasjonens behov og spesifikke krav til kompetanse for å kunne løse spesielle oppgaver, og i henhold til inngått avtale mellom organisasjonen og institutt for informasjonssystemer.

# Læringsutbytte
Etter fullført emne (prosjekt i en organisasjon) vil studenten:
* ha oppnådd praktiske ferdigheter og erfaringer innen innovasjon med IT, IT-drift og/eller systemutvikling
* ha fått en bred forståelse for hva som forventes av kunnskaper og praktiske ferdigheter i en jobbsituasjon
* ha fått en bred forståelse for sikkerhetsaspekter med informasjonsystemer

# Innhold
Formålet er å gi studenten innsikt i og forståelse for en konkret organisasjons behov og prosesser knyttet til et IT-relatert prosjekt. Aktuelle prosjekter er gjerne knyttet til innovasjon med IKT, systemutvikling eller anskaffelse, drift og vedlikehold av ulike typer IT- og informasjonssystemer. Prosjektene kan gjennomføres i organisasjoner i offentlig eller privat sektor. Det er mulig å gjennomføre prosjekter i frivillig sektor. Gjennom å arbeide i lengre tid med en konkret oppgave i en organisasjon, skal studenten få innblikk i praktisk problemløsning i en jobbsituasjon. Innholdet i emnet bestemmes av organisasjonens behov og i henhold til inngått avtale mellom organisasjonen og Institutt for informasjonssystemer. Prosjektets innhold skal være faglig relevant for spesialiseringsretningene på bachelorstudiet i IT og informasjonssystemer. Eksempler på aktuelle oppgaver kan være:
* ulike aktiviteter innen innovasjon og systemutvikling inklusive utarbeidelse av forretningsplan
* business case
* utarbeiding av kravspesifikasjon
* analyse og design
* programmeringsoppgaver
* installasjon, drift og vedlikehold av systemer, databaser, nettverk og lignende

# Undervisnings- og læringsformer
Det legges opp til at studenten er utplassert i en organisasjon ca. 8-10 timer i uken gjennom hele semesteret. Prosjektene kan gjennomføres individuelt eller i et team. Arbeidsmengden skal avklares på forhånd med emneansvarlig.

Det er begrenset organisert undervisning i emnet. Det vil arrangeres 4-5 obligatoriske samlinger med hovedvekt på utveksling av erfaringer mellom studentene, samt individuell veiledning. I den siste samlingen presenterer studentene sine prosjekter for oppdragsgivere og andre interesserte.

Normert arbeidsbelastning for 10 studiepoeng er 13 timer per uke.

# Studentevaluering
Studieprogramleder i samråd med studenttillitsvalgt fastsetter evalueringsform og om emnene skal ha midtveis- eller sluttevaluering, jf. kvalitetssystemet kapittel 4.1. Informasjon om evalueringsform for emnet publiseres i Canvas.

# Vilkår for å gå opp til eksamen
Inngått avtale mellom bedrift og institutt for informasjonssystemer. Obligatoriske innleveringer som inkluderer ukentlig prosjektdagbok (blogg) og deltagelse i obligatoriske veiledningssamlinger. Obligatoriske presentasjoner.

# Eksamen
Skriftlig eksamen bestående av prosjektrapport og presentasjon av prosjektet. Individuelle karakterer blir basert på spesifikke evalueringskriterier som publiseres ved semesterstart.

# Tilbys som enkeltemne
Ja. Med forbehold om ledig plass/kapasitet.

# Studiepoengreduksjon
IS-3600-1 med 7.5 studiepoeng.
IS-3600-2 med 7.5 studiepoeng.
IS-307-1 med 7.5 studiepoeng.
